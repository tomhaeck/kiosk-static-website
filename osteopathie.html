Osteopathie is een manuele behandelwijze met als doel om bewegingsverliezen in het
lichaam op te sporen en te behandelen.
Binnen de osteopathie wordt het lichaam gezien als één geheel. Het locomotorisch systeem
(bewegingsstelsel), het viscerale systeem (orgaanstelsel) en het cranio-sacrale systeem (…)
kunnen elkaar beïnvloeden. Deze 3 systemen zullen dus worden bevraagd, onderzocht en
indien nodig worden behandeld.
We nemen tijd voor een uitgebreid vraaggesprek. Hier zal niet alleen je klacht aan bod
komen maar ook je algemene gezondheidstoestand en medische voorgeschiedenis. Breng
zeker relevante verslagen van medische consultaties en technische onderzoeken mee. Er
wordt steeds gestreefd naar een optimale samenwerking met artsen, kinesitherapeuten en
andere paramedici.
Het zelfregulerend vermogen van het menselijk lichaam wordt vaak onderschat. Na iedere
behandeling geven we het lichaam de nodige tijd om te herstellen. Hier speelt je levensstijl
met voedings- en bewegingsgewoontes ook een grote rol. De osteopaat zal adviezen geven
om dit te optimaliseren.
Osteopathie wordt onder meer toegepast bij volgende klachten:
- spier en gewrichtsklachten
- rug- en nekklachten
- bekkenklachten
- hoofdpijnklachten
- kaakproblemen
- maagklachten (maagzuur, reflux, krampen)
- buikklachten (krampen, constipatie, spastische darm)
- urogenitale problemen
- klachten tijdens de zwangerschap en na de bevalling
- sportletsels
